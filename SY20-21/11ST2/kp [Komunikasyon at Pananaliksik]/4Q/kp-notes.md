# Kabanata 1: Mga Uri ng Teksto
## Aralin 1: Ang Tekstong Impormatibo at Tekstong Deskriptibo

_March 07 2021_

#### Layunin:

- Maipaliwanag ang kahulugan ng tekstong impormatibo at deskribtibo
- Makilala at maunawaan ang elemento at uri ng tekstong impormatibo at deskriptibo

### Tekstong Impormatibo

- Ito ay nagbibigay ng impormasyon at kaalaman
- Ito ay nagtataglay ng mahahalaga at tiyak ng impormasyon tungkol sa mga tao, bagay, lugar, at pangyayari. Kalimitan itong tumutugon sa mga tanong na "Ano", "Sino", at "Paano".

### Bahagi sa pagsulat ng Tekstong Impormatibo

- Pamagat
- Panimula (Panimulang pangungusap)
- Katawan (Kabuuang nilalaman ng teksto)
- Pangwakas

### Elemento ng Tekstong Impormatibo

#### Layunin ng may-akda:

Mapalawak ang kaalaman, maunawaan ang mga pangyayaring mahirap ipaliwanag, matuto ng maraming bagay ukol sa ating mundo at masasaliksik;

### Estilo sa Pagsulat sa mga Bagay na Bibigyang-Diin

**Paggamit ng mga larawang representasyon**, kagaya ng larawan, guhit, dayagram, talahanayan, timeline. Upang higit pang maunawaan ng mambabasa anf teksto.

**Pagbibigay diin sa mahahalagang salita sa teksto**, sa pamamagitan ng paglihis na pasulat o paglalagay ng panipi ay nagbibigay-diin ang mahahalagang pahayag.

**Pagsulat ng mga talasanggunian**, inilalagay ang mga impormasyong pinagkuhanan ng teksto.

**Paglalahad ng totoong pangyayari/kasaysayan**. Sa uring ito, inilalahad ang mga totoong pangyayaring naganap sa isang panahon o pagkakataon.

**Pag-uulat pang-impormasyon**. Sa uring ito nakalahad ang mahahalagang kaalaman.

**Pagpapaliwanag**. Ito ang uri ng tekstong impormatibong nagbibigay paliwanag kung paano o bakit naganap ang isang bagay o pangyayari.

### 2 Uri ng Paglalarawan

#### **Subhetibo**

- Nakabatay lamang sa kanyang imahinasyon at hindi nakabatay sa totoong buhay

#### **Obhetibo**

- Ang paglalarawan kung ito'y mayroong pinagbatayang katotohonan.

### Dalawang Uri ng Deskripsyon:

- Karaniwang Deskripsyon
  - Pagbubuo ito ng malinaw na larawan sa isipan ng mambabasa sa tulong ng mga katangiang ating napag-aralan na.
  - Ang layunin nito ay makapagbigay lamang ng kabatiran tungkol sa katangian ng isang paksa, at walang kinalaman dito ang kuro-kuro at damdamin ng naglalarawan.
- Masining na Deskripsyon
  - Pumupukaw ng guni-guni ang masining na deskripsyon.
  - Higit sa nakikita ng paningin ang maaaring ilarawan sa tulong ng deskripsyong masining.
  - Gumagamit ng mga salitang nagbibigay-kulay, tunog, galaw, at matinding damdamin.

#### Halimbawa:

- Karaniwang Deskripsyon
  - Maganda si Matet. Maamo ang mukha na lalo pang pinatingkad ng mamula-mula niyang mga pisngi. Mahaba ang kanyang buhok na umaabot hanggang sa baywang. Balingkitan ang kanyang katawan na binagayan naman ng kanyang taas.
- Masining na Deskripsyon
  - Muling nagkabuhay si Venus sa katauhan ni Matet. Ang maamo niyang mukha tila anghel ay sadyang kinahuhumalingan ng mga anak ni Adan. Alon-alon ang kanyang buhok na bumagay naman sa kainggit-inggit niyang katawan at itaas.

### Gamit Kohesyong Gramatikal ng Tekstong Deskriptibo

1. **Reperensiya**: Ito ang paggamit ng mga salitang maaaring tumukoy o maging reperensiya ng paksang pinag-uusapan sa pangungusap.

   **Anapora**

   Si Gracia Burnham ay isa sa mga dayuhang turista na pumunta sa Dos Palmas Resort dahil ayon sa kanya, paborito niya itong pasyalan.

   **Katapora**

   Siya ay isa sa mga dayuhang turista na patuloy na pumupunta sa Dos Palmas Resort sa Palawan dahil ayon kay Gracia Burnham, paborito niya itong pasyalan.

2. **Pagpapalit(Substitution)**: Paggamit ng iba't ibang salita sa pagtukoy ng isang bagay o kaisipan.

   _Nawala ko ang aklat mo. Ibibili nalang kita ng bago._

3. **Elipsis**: Pagtitipid sa pagpapahayag ng mga salitang nawawala o hindi na inilalagay sa kadahilanang naiintindihan na ito sa pahayag at magiging paulit-ulit lamang.

   _Bumili si Gina ng apat na aklat at si Ana nama'y tatlo._

4. **Pang-ugnay**: Nagagamit ang mga pang-ugnay tulad ng **_AT_** sa pag-uugnay ng sugnay sa sugnay, parirala sa parirala.

   _Ang mabuting magulang ay nagsasakripisyo para sa mga anak at ang mga anak naman ay dapat magbalik ng pagmamahal sa kanilang mga magulang._

* * *

## Aralin 1: Tekstong Naratibo at Prosidyural

_March 08 2021_

### Tekstong Naratibo

- Ay pasalaysay o pagkuwento ng mga pangyayari sa isang tao o mga tauhan, nangyari sa isang lugar at panahon o isang tagpuan nang may maayos na pagkakasunod-sunod mula sa simula hanggang katapusan.

### Iba't Ibang Pananaw (Point of View)

#### **Unang Panauhan**

- Nagsasalaysay ng mga bagay na kanyang nararanasan, naalala, o naririnig kaya gumamit ng "ako".

#### **Ikalawang Panauhan**

- Pinagagalaw niya sa kwento kaya't gumamit siya ng panghalip na "ka at ikaw".

#### **Ikatlong Panauhan**

- Isinalaysay ng isang taong walang relasyon sa tauhan kay ang panghalip na ginagamit niya ay "siya".

### Elemento ng Tekstong Naratibo

#### **Tauhan**

- Gumaganap sa isang kwento.
	- Pangunahing tauhan (Protagonista)
	- Kasamang tauhan (Foil)
	- Katunggaling tauhan (Antagonista)
	- Ang may akda (Awtor)
- **2 Uri ng Tauhan**
	- Tauhang Bilog (round character), Nagbabago
	- Tauhang Lapad (flat character), 'Di Nagbabago

#### **Tagpuan**

- Tumutukoy sa lugar at panahon ng isinasalaysay.

#### **Banghay**

- Tumutukoy sa pagkakasunod-sunod ng pangyayari.
	- **Anachrony** - pasalaysay na hindi nakaayos sa tamang pagkasunod-sunod.
	- **Analepsis** - flashback.
	- **Prolepsis** - flash-forward.
	- **Elipsis** - may puwang.

#### **Paksa**

- Ideya kung saan umiikot ang pangyayari.

### Tekstong Prosidyural

Ang tekstong prosidyural ay isang uri ng teksto na nagbibigay impormasyon **kung paano isasagawa ang isang bagay o gawain.**

### Iba't Ibang Uri ng Tekstong Prosidyural

- Paraan ng pagluto (Recipes)
- Panuto (Instructions)
- Panuntunan sa mga laro (Rules for games)
- Manwal
- Mga eksperimento
- Pagbibigay ng direksyon

#### Tatlong Uri:

- ***Sekwensyal*** ay may serye o sunod-sunod na mga bagay na konektado sa isa't isa.
	- *una, pangalawa, pangatlo, sunod*
- ***Prosidyural***. Ito ay nagbibigay ng kaalaman para sa maayos na pagkakasunod-sunod ng isang gawain mula umpisa hanggang sa wakas.
- ***Kronolohikal***. Ito ay pagkakasunod-sunod ng mga magkakaugnay na pangyayari ayon sa tamang panahon at oras.

## Aralin 3: Tekstong Argumentatibo at Persweysib

_March 09 2021_

#### Layunin

- Maipaliwanag ang kahulugan ng **tekstong argumentatibo at persweysib**
- Makilala at maunawaan ang elemento at uri ng **tekstong argumentatibo at persweysib**

### Tekstong Argumentatibo

Ito ay naglalahad ng paniniwala, pagkukuro, o pagbibigay ng pananaw patungkol sa isang mahalaga o maselang isyu. Gamit ang mga ebidensiya galing sa sariling karanasan., pag-aaral, literatura, kasaysayan, at pananaliksik.

Layunin nitong mahikayat ang mga mambabasang tanggapin ang mga argumentong inilalahad sa pamamagitan ng mga pangangatwiran.

#### Tekstong Argumentatibo

1. Nangungumbinsi batay sa datos o impormasyon.
2. Nakakahikayat dahil sa merito ng ebidensya.
3. Obhetibo.

#### Tekstong Persweysib

1. Nangungumbinsi batay sa damdamin at opinyon.
2. Nakakahikayat sa pamamagitan ng pagpukaw ng emosyon ng mambabasa at pagpokus sa kredibilidad ng may-akda.
3. Subhetibo.

### 10 Maling Pangangatwiran

1. **Argumentatum Ad Hominem**
	- Isang nakakahiyang pag-atake sa personal na katangian/katayuan ng katalo at hindi sa isyung tinatalakay.
	- Halimbawa:
		- Hindi magiging mabuting lider ng bayan si Juan sapagkat siya'y isang binabae.

2. **Argumentatum Ad Baculum**
	- Pwersa o awtoridad ang gamit upang maiwasan ang isyu at tuloy maipanalo ang argumento
	- Halimbawa:
		- Tumigil ka sa sinasabi mo! Anak lang kita at wala kang karapatang magsalita sa akin nang ganyan! Baka sampalin kita at nang makita mo ang hinahanap mo!

3. **Argumentatum Ad Misercordiam**
	- Upang makamit ang awa at pagkampi ng mga nakikinig/bumabasa, ginagamit ito sa paraang pumipili ng mga salitang umaatake sa damdamin at hindi kaisipan.
	- Halimbawa:
		- Limusan natin ang mga kapuspalad na taong ito sa lansangan. Hindi ba natin nakikita ang marurumi nilang damit, payat na pangangatawan at nanlalalim na mga mata? Ano na lamang ba ang magbigay na ilang sentimos bilang pantawid-gutom.

4. **Non Sequitor**
	- Sa Ingles ay ibig-sabihin ay ***IT DOESN'T FOLLOW***. Pagbibigay ito ng konklusyon sa kabila ng mga walang kaugnayang batayan.
	- Halimbawa:
		- Ang mga babae ay higit na masisipag magtrabaho kaysa mga lalaki; kung gayon, sila ay may higit na karapatang magreklamo sa trabaho.

5. **Ignoration Elenchi**
	- Gamit	ito ng mga Pilipino lalo na sa mga usapang barberya. Ito ay kilala sa Ingles na *circular reasoning* o paliguy-ligoy kaya walang patutunguhan.
	- Halimbawa:
		- Hindi siya ang nanggahasa sa dalaga sa katunaya'y isa siyang mabuting anak at mapapatunayan iyan ng kanyang mga magulang, kapatid, kamag-anak at kaibigan.

6. **Maling Panlalahat**
	- Dahil lamang sa ilang sistema at sitwasyon, nagbibigay na agad ng isang konklusyong sumasaklaw sa pangakalahatan.
	- Halimbawa:
		- Mahirap mabuhay sa Manila kung kaya't masasabing mahirap mabuhay sa buong Pilipinas.

7. **Maling Paghahambing**
	- Karaniwang tinatawag na usapang lasing ang ganitong uri sapagkat mayroon ngang hambingan ngunit hindi naman sumasala sa matinong konklusyon.
	- Halimbawa:
		- Bakit ninyo ako patutulugin agad? Kung kayo nga ay gising pa! (Sagot ng anak sa ina)

8. **Maling Saligan**
	- Nagsisimula sa maling akala na siyang naging batayan. Ipagpatuloy ang gayon hanggang magkaroon ng konklusyong wala sa katwiran.
	- Halimbawa:
		- Lahat ng kabataan ay pagaasawa ang iniisip. Sa pag-aasawa, kailangan ang katapatan at kasipagan upang magtagumpay. Dahil dito, dapat lamang na maging tapat at masipag ang mga kabataan.

9. **Dilemma**
	- Naghahandog lamang ng dalawang opsyon/pagpipilian na para bang iyon lamang at wala nang iba pang alternatibo.
	- Halimbawa:
		- Upang hindi ka mapahiya sa ating debate, ganito na lamang ang gawin mo: huwag ka nang pumunta o kaya ay magsabmit ka ng papel na nagsasaad ng iyong pag-urong.

10. **Maling Awtoridad**
	- Naglalahad ng tao o sangguniang walang kinalaman sa isyung kasangkot.
	- Halimbawa:
		- Ang Kristiyano ay pananampalataya ng mga mahihina. Iyan ang ipinahayag ni Karl Marx.

### Tekstong Persweysiv

Manghikayat, mabago at mapaniwala ang pag-iisip at damdamin ng isang mambabasa sa pamamagitan ng paggamit ng mga pahayag na kaakit-akit na hahantong sa isang lohikal na konklusyon.

### Iba't Ibang Uri ng mga Propaganda Device

**Name Calling**
- Pagbibigay ng hindi magandang taguri sa isang produkto o katunggali upang hindi tangkilikin.

**Glittering Generalities**
- Ang magaganda at nakasisilaw na pahayag ukol sa isang produktong tumutug;on sa mga paniniwala at pagpapahalaga ng mambabasa.

**Transfer**
- Paggamit ng isang sikat na personalidad upang mailipat sa isang produkto o tao ang kasikatan.

**Testimonial**
- Kapag ang isang sikat na tao ay tuwirang nagendorso ng isang tao o produkto.

**Plain Folks**
- Mga kilala o tanyag na tao ay pinapalabas na ordinaryong tao na nanghihikayat sa produkto o serbisyo.

**Card Stacking**
- Ipinakikita ang lahat ng magagandang katangian ng produkto ngunit hindi binabanggit ang hindi magandang katangian.

**Bandwagon**
- Hinihimok ang lahat na gamitin ang isang produkto o sumali sa isang pangkat dahil lahat ay sumali na.

### Tatlong Paraan ng Panghihikayat ayon kay Aristotle

**Ethos**
- Tumutukoy sa kredibilidad ng manunula.

**Pathos**
- Gamit ng emosyon o damdamin upang mahikayat ang mambabasa.

**Logos**
- Tumutukoy sa paggamit ng lohika upang makumbinsi ang mambabasa.
